---
title: CODE:ME a Hackerspace Trójmiasto
tags: ["hs3"]
category: dokumentacja
---

Hackerspace Trójmiasto (HS3) jest społecznością założoną przy wsparciu Fundacji CODE:ME, która związana jest z edukacją w branży IT.

HS3 powstał w 2016 r. jako uzupełnienie non-profitowej działalności Fundacji CODE:ME mającej wspierać proces przemyślanego nauczania nie tylko na szkoleniach i nie tylko w obszarze programowania, ale także poza nimi, w gronie absolwentów i osób o technicznych zainteresowaniach. Połączenie aktywności CODE:ME, chęci do rozwoju oraz dużej liczby technologicznych wydarzeń, pozwoliło zainicjować społeczność Hackerspace Trójmiasto. Dzięki wspólnym działaniom i obustronnym korzyściom Fundacja może dalej realizować swoje statutowe cele wspierając przy tym HS3, a społeczność zyskuje stałego partnera zapewniającego stabilność.

Przy wielu doświadczeniach związanych z funkcjonowaniem hackerspace’ów jesteśmy zdania, że właśnie taka formuła łącząca społeczność i funkcjonujący byt prawny  sprawdza się dla nas najlepiej. Fundacja zapewnia stabilność i ciągłość społeczności również w trudnych sytuacjach. Będąc podmiotem prawnym bierze na swoje barki szereg działań administracyjnych związanych między innymi z księgowością czy opiekę prawną. To istotne aspekty nie tylko ze względu na ich wagę związaną z osobistą odpowiedzialnością osób zarządzających, ale także ze względu na koszty.

Niezależnie od tego że Fundacja jest założycielem Hackerspace Trójmiasto, tworzymy relacje partnerskie, to jest objęte wzajemnymi korzyściami.

### **Jakie wartości wnosi Fundacja CODE:ME:**

- osobowość prawna
- księgowość
- prawnik
- wsparcie finansowe
- wsparcie marketingowe
- wsparcie organizacyjne
- wsparcie w pozyskiwaniu środków
- historia i wizerunek dojrzałej organizacji
- stabilność w rozwoju
- możliwość organizowania dużych wydarzeń i realizacji skomplikowanych pomysłów, które wymagają zaangażowania etatowego i pewnego dostępu do infrastruktury 

&nbsp;

### **Jakie wartości otrzymuje Fundacja w tej relacji?**

- patronat honorowy HS3 na warunkach sponsora głównego
- obecność logo Fundacji w materiałach HS3
- wyłączność wśród firm partnerskich i sponsorów w obszarze firm szkolących w zakresie programowania i testowania
- wyłączność na realizację odpłatnych szkoleń IT lub ich organizację w porozumieniu z Fundacją
- pozytywny wizerunek organizacji wspierającej rozwój technologicznej społeczności
- będąc podmiotem prawnym, który prowadzi społeczność Hackerspace Trójmiasto, Fundacja zachowuje tym samym prawo do marki Hackerspace Trójmiasto

&nbsp;



### **Czego Fundacja NIE otrzymuje w tej relacji?** 

- funduszy (HS3 posiada niezależny budżet) 
- wyłączność na realizację wydarzeń

&nbsp;

### Admini

Upgrade, DoomHammer, Leszek M, Dreat, Marcin Młyński

